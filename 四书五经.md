# 四书：《大学》《论语》《孟子》《中庸》
- 《大学》提纲挈领，为“格物、致知、诚意、正心、修身、齐家、治国、平天下”指明门径和顺序。然后《论语》《孟子》教人具体去做，最后讲到《中庸》心法，以哲理精研。

# 《大学》

- 大学之道，在明明德，在亲民，在止于至善。
> 大学者，大人之学也。言明明德、新民，皆当至于至善之地而不迁。盖必其有以尽夫天理之极，而无一毫人欲之私也。此三者，大学之纲领也。
- 知止而后定，定而后能静，静而后能安，安而后能虑，虑而后能得。
> 止者，所当止之地，即至善之所在也。知之，则志有定向。静，谓心不妄动。安，谓所处而安。虑，谓处事精详。得，谓得其所止。
- 物有本末，事有始终。知所先后，则近道矣。
> 明德为本，新民为末。知止为始，能得为终。本始所先，末终所后。此结上文两节之意。  
---
